# Open source ambitieladder voor in aanbesteding

## Participeren?

[![hackmd-github-sync-badge](https://hackmd.io/Tjg38n_-SyiuuHdX8TyxqQ/badge)](https://hackmd.io/Tjg38n_-SyiuuHdX8TyxqQ)

Het doel van dit document is in samenwerking tot een volledig uitgewerkte ambitieladder te komen die een handvat moet gaan bieden voor open source in aanbestedingen. Het staat iedereen vrij te participeren in dit document. Op basis van goed vertrouwen.

Het beheer van dit document ligt bij Maurice Hendriks.

## Introductie

Dit document heeft als doel samen na te denken over de ambitieladder voor open source in aanbestedingen. Het is in eerste aanzet opgesteld door Maurice Hendriks (Senior CIO-Adviseur bij MinVWS). De kennis komt voort uit concrete ervaringen met open source aanbesteden binnen de Rijksoverheid.

In mijn werk ben ik geen ambtenaren tegengekomen die niet enthousiast zijn over de toepassing van open source en de doelen die ermee bereikt kunnen worden. Waarbij ze met enige hulp goed in staat zijn te verwoorden welke doelstellingen en ambitie ze zelf zien bij de toepassing met open source. Maar wat uiteindelijk ontbreekt zijn concrete handvatten om het toe te passen in de praktijk, van in dit geval aanbesteding, en ervaringen met anderen om de koudwatervrees weg te nemen.

Het doel van de ambitieladder is om dat handvat te bieden in het denken over het eigen ambitieniveau. Op basis van dat ambitieniveau biedt de ambitieladder concrete tekst(suggesties) in de toepassing van die ambitie.

## Verkennende vragen

Om een eigen ambitie te kunnen bepalen is het belangrijk om na te denken over de de doelen die je met open source in een aanbesteding zou willen behalen. Daar horen deze basisvragen bij:

1. In hoeverre willen we dat de producten in deze aanbesteding zo open en transparant mogelijk worden ontwikkeld?

3. In hoeverre willen we dat leveranciers, maatschappelijke partners (overheid, kennisinstellingen en/of burgers) en/of andere geïnteresseerden tijdens of na de ontwikkeling van de producten (kunnen blijven) samenwerken?

3. Willen we eventueel meerdere leveranciers aanbesteden die ieder een onderdeel van de aanbesteding voor hun rekening nemen? Met daarbij de vraag wie er regie voert op die samenwerking?

## Ambitieniveaus

Ik ben begonnen met het idee dat er 10 ambitieniveaus zijn. Dat kunnen er echter ook 5, 9, 15 of ... zijn. In gezamenlijkheid gaan we uitvinden wat de juiste indeling is. Ik heb geprobeerd met ambitieniveau 1 aan te sluiten bij de minimale verplichtingen die voortvloeien uit wet- en regelgeving. In ambitieniveau 10 heb ik geprobeerd de hoogst haalbare ambitie te verwoorden.

1. Het eenmalig open source publiceren van alle broncode na afronden van de aanbesteding. Feedback en vragen worden niet opgepakt.
2. *ambitieniveau 2*
3. *ambitieniveau 3*
4. *ambitieniveau 4*
5. *ambitieniveau 5*
6. Op vaste momenten open source publiceren van de broncode waarbij door open documentatie onmiddellijk hergebruik of toekomstige doorontwikkeling zo optimaal wordt gefaciliteerd. Feedback en vragen worden niet opgepakt.
7. Op vaste momenten open source publiceren van de broncode waarbij door open documentatie onmiddellijk hergebruik of toekomstige doorontwikkeling zo optimaal wordt gefaciliteerd. Met de inbreng van derden wordt naar behoefte of noodzaak iets gedaan.
8. Het vanaf begin volledig openbaar open source ontwikkelen van de broncode waarbij door open documentatie onmiddellijk hergebruik of toekomstige doorontwikkeling zo optimaal wordt gefaciliteerd. Met de inbreng van derden wordt naar behoefte of noodzaak iets gedaan.
9. Het vanaf begin volledig openbaar open source ontwikkelen van de broncode waarbij door  open documentatie onmiddellijk hergebruik of toekomstige doorontwikkeling zo optimaal mogelijk wordt gefaciliteerd en waarbij inbreng van derden actief wordt verwerkt.
10. Het volledig openbaar open source ontwikkeling van de broncode waarbij leveranciers, maatschappelijke partners en/of andere geïnteresseerden samenwerken en kunnen blijven werken naar ieders kennis en kwaliteiten. Met open documentatie wordt onmiddellijk hergebruik of toekomstige doorontwikkeling zo optimaal mogelijk gefaciliteerd. Ook nieuwe partners moeten in staat worden gesteld om zich makkelijk bij de samenwerking aan te sluiten.

Realiseren van de ambitie

Voor het realiseren van een ambitie is het nodig te weten hoe je de ambitie kan verwoorden in een aanbesteding. Per ambitieniveau moet een concrete hulpmiddelen beschikbaar zijn die direct in te passen zijn in een aanbesteding.

Om het denkproces hierover te vergemakkelijken beginnen we met het nadenken over de uitwerking van het hoogste ambitieniveau. Meestal zal een lager ambitieniveau betekenen dat bepaalde eisen vervallen of minder krachtig verwoord zijn.

Hieronder staan tekst suggesties die gebruikt kunnen worden in de Programma van Eisen van een aanbesteding. Elk ambitieniveau lager wordt in relatie gebracht met de ambitieniveaus erboven. Als een eis hetzelfde is als de eis een ambitieniveau hoger, dan staat er simpelweg blijft gelijk. Als een eis vervalt dan staat er simpelweg vervalt. Als een eis in verwoording veranderd, dan is de hele eis opgenomen maar duidelijk gemaakt wat er dan is veranderd in die verwoording.

Alle ambities zijn geschreven vanuit het uitgangspunt van een volledig maatwerk ontwikkelde oplossing of component. Natuurlijk wordt er ook doorontwikkeld op bestaande (open source) oplossing of componenten. Het wordt aanbevolen om in geval van doorontwikkeling op bestaande open source  dit te laten plaatsvinden op een kopie. Zo wordt niet alleen de continuïteit zoveel als mogelijk gewaarborgd, maar geeft dit ook de ontwikkelaar alle regie op het (door) te ontwikkelen product en bijbehorende repositories. Hierdoor kunnen de eisen behorende bij de van toepassing zijnde ambitie alsnog worden gerealiseerd. Verbeteringen op de kopie dienen natuurlijk wel conform de ambitieniveaus terug te vloeien naar de gemeenschap van het oorspronkelijke product. Wanneer er door wordt ontwikkeld op een closed source product, dan kan die doorontwikkeling beschouwd worden als een losstaand open source product.

### Ambitieniveau 10

#### Ambitie

Het volledig openbaar open source ontwikkeling van de broncode waarbij leveranciers, maatschappelijke partners en/of andere geïnteresseerden samenwerken en kunnen blijven werken naar ieders kennis en kwaliteiten. Met open documentatie wordt onmiddellijk hergebruik of toekomstige doorontwikkeling zo optimaal mogelijk gefaciliteerd. Ook nieuwe partners moeten in staat worden gesteld om zich makkelijk bij de samenwerking aan te sluiten.

#### Eisen

1. Bij de ontwikkeling van de prestatie verwacht opdrachtgever de hoogste standaard van opensourcewerken wordt toegepast. Dat wil zeggen dat:
    1. Alle onder de overeenkomst ontwikkelde broncode en documentatie in openbaarheid, onder resp. de ... en ..., moeten worden ontwikkeld op een openbaar git ondersteunend platform.
    2. Opdrachtnemer het volledige beheer van de software repositories voor zijn rekening neemt.
    3. De licenties en de auteursrechthebbende helder worden gecommuniceerd door de gehele broncode en documentatie zoals daarvoor gangbaar is.
    4. Zowel de historie en de voortgang van de ontwikkeling volledig te volgen is inclusief de ontwerpkeuzes die tijdens de ontwikkeling zijn gemaakt.
    5. De conventies waaronder code-style, versie nummering, git workflow e.d. inzichtelijk zijn gemaakt.
    6. Middels een goed documenteerde governance, conventies, projectdoelstellingen en communicatiekanalen duidelijk wordt gemaakt hoe andere geïnteresseerden kunnen participeren in de samenwerking.
2. Er wordt zoveel als mogelijk gebruik gemaakt van bestaande en beproefde open source componenten.
    1. Uit welke componenten de ontwikkelde software bestaat, wordt in elke versie inzichtelijk gemaakt middels een volledige ingevulde SBOM volgens de CycloneDX of de SPDX standaard.
    2. Alle bevindingen en/of verbeteringen op bestaande open source componenten dienen te worden gemeld en/of teruggegeven aan de betreffende communities.
    3. In geval van kwetsbaarheden  handelt opdrachtnemer zoals vanuit Responsible Vulnerability Disclosure beleid verwacht mag worden.
    4. Bij het gebruik van deze componenten dient de opdrachtgever ervoor te zorgen dat er geen licentieconflicten ontstaan en dat de voorwaarden waarop ze beschikbaar zijn gesteld correct worden nageleefd.
3. Opdrachtnemer draagt zorg voor het opleveren van veilige broncode.
    1. Mochten er kwetsbaarheden boven tafel komen, dan dient opdrachtnemer direct passende maatregelen te nemen - met een minimale impact op de gebruikers van de dienst - om mogelijk misbruik te voorkomen.
    2. Wanneer een kwetsbaarheid zich voordoet, dan dienen belanghebbenden via passende kanalen direct op de hoogte te worden gesteld waaronder in ieder geval de opdrachtgever.
4. Er een Contributors License Agreement wordt opgesteld waarbij er aantoonbaar geen bijdragen worden geaccepteerd zonder dat de achterliggende rechtspersoon de CLA heeft ondertekend.
7. Elke versie van de broncode een metadata beschrijving bevat volgens de publiccode.yml standaard.
6. Er modulair wordt gewerkt en modules ook zo veel mogelijk worden ontwikkeld om losstaand gebruik te faciliteren.
7. Gevoelige en geheime informatie niet openbaar wordt gedeeld. De oplossing wordt zo ontwikkeld dat de impact hiervan minimaal is. Denk aan het gebruik van onafhankelijke configuratiebestanden.
8. Broncode en de onderliggende data gescheiden wordt gehouden.
9. Mochten er voornemens zijn de gepubliceerde werken of achterliggende repositories uit de openbaarheid te onttrekken, dan moet de opdrachtgever in de gelegenheid worden gesteld om deze zo volledige mogelijk veilig te stellen op een eigen platform.

### Ambitieniveau 9

#### Ambitie

Het vanaf begin volledig openbaar open source ontwikkelen van de broncode waarbij door open documentatie onmiddellijk hergebruik of toekomstige doorontwikkeling zo optimaal mogelijk wordt gefaciliteerd en waarbij inbreng derden actief wordt verwerkt.

#### Verschil

De veranderingen zitten hem hier in het aansturen op de open samenwerking door middel van het hebben van een heldere governance en overige afspraken. Verder gaat het dus niet meer om de hoogste standaard van open source ontwikkelen en is het samenwerken met de communities van bestaande open source software geen harde eis meer.

#### Eisen

1. Bij de ontwikkeling van de prestatie verwacht opdrachtgever ~~de hoogste standaard~~ *dat er een hoge mate* van opensourcewerken wordt toegepast. Dat wil zeggen dat:
    1. Blijft gelijk
    2. Blijft gelijk
    3. Blijft gelijk
    4. Blijft gelijk
    5. Blijft gelijk
    6. ~~Middels een goed documenteerde governance, conventies, projectdoelstellingen en communicatiekanalen duidelijk wordt gemaakt hoe andere geïnteresseerden kunnen participeren in de samenwerking.~~ *Er goed gedocumenteerd is hoe andere geïnteresseerden een bijdrage kunnen doen aan of vragen kunnen stellen over de broncode en/of documentatie.*
2. Blijft gelijk
    1. Blijft gelijk
    2. *Er verwacht wordt dat* alle bevindingen en/of verbeteringen op bestaande open source componenten ~~dienen~~ te worden gemeld en/of teruggegeven aan de betreffende communities.
    3. Blijft gelijk
    4. Blijft gelijk
3. Blijft gelijk
    1. Blijft gelijk
    2. Blijft gelijk
4. Blijft gelijk
5. Blijft gelijk
6. Blijft gelijk
7. Blijft gelijk
8. Blijft gelijk
9. Blijft gelijk

### Ambitieniveau 8

#### Ambitie

Het vanaf begin volledig openbaar open source ontwikkelen van de broncode waarbij door  open documentatie onmiddellijk hergebruik of toekomstige doorontwikkeling zo optimaal wordt gefaciliteerd. Met de inbreng van derden wordt naar behoefte of noodzaak iets gedaan.

#### Verschil

Hier vervallen de eisen die gaan over het kunnen stellen en/of kunnen aandragen van verbeteringen.

#### Eisen

1. Bij de ontwikkeling van de prestatie verwacht opdrachtgever dat er een hoge mate van opensourcewerken wordt toegepast. Dat wil zeggen dat:
    1. Blijft gelijk
    2. Blijft gelijk
    3. Blijft gelijk
    4. Blijft gelijk
    5. Blijft gelijk
    6. ~~Er goed gedocumenteerd hoe~~ Andere geïnteresseerden *in staat worden gesteld* een bijdrage ~~kunnen~~ *te* doen aan of vragen *te* kunnen stellen over de broncode en/of documentatie.
2. Blijft gelijk
    1. Blijft gelijk
    2. Blijft gelijk
    3. Blijft gelijk
    4. Blijft gelijk
3. Blijft gelijk
    1. Blijft gelijk
    2. Blijft gelijk
4. Blijft gelijk
5. Blijft gelijk
6. Blijft gelijk
7. Blijft gelijk
8. Blijft gelijk
9. Blijft gelijk

### Ambitieniveau 7

#### Ambitie

Op vaste momenten open source publiceren van de broncode waarbij door open documentatie onmiddellijk hergebruik of toekomstige doorontwikkeling zo optimaal wordt gefaciliteerd. Met de inbreng van derden wordt naar behoefte of noodzaak iets gedaan.

#### Verschil

Vanaf hier gaat het meer over transparantie dan over echt opensourcewerken. Om die reden zijn de eisen rond het inzichtelijk maken van programmeerconventies afgezwakt. In plaats daarvan wordt er de nadruk gelegd op het inzichtelijk maken van de verschillen tussen versies.

#### Eisen

1. Bij de ontwikkeling van de prestatie verwacht opdrachtgever dat er een hoge mate van opensourcewerken wordt toegepast. Dat wil zeggen dat:
    1. Alle onder de overeenkomst ontwikkelde broncode en documentatie ~~in openbaarheid~~ *op afgesproken intervallen of op sleutelmomenten* onder resp. ... en ..., ~~moeten worden ontwikkeld ~~op een openbaar git ondersteunend platform worden gepubliceerd.
    2. Blijft gelijk
    3. Blijft gelijk
    4. ~~Zowel de historie en de voortgang van de ontwikkeling volledig te volgen is inclusief de ontwerpkeuzes die tijdens de ontwikkeling zijn gemaakt.~~ *In de documentatie wordt duidelijk gemaakt wat de verschillen zijn tussen twee gepubliceerde versies.*
    5. ~~De conventies waaronder code-style, versie nummering, git workflow e.d. inzichtelijk zijn gemaakt.~~ *Gepubliceerde versies zijn van elkaar te onderscheiden door consequente versienummering.*
    6. Blijft gelijk
2. Blijft gelijk
    1. Blijft gelijk
    2. Blijft gelijk
    3. Blijft gelijk
    4. Blijft gelijk
3. Blijft gelijk
    1. Blijft gelijk
    2. Blijft gelijk
4. Blijft gelijk
5. Blijft gelijk
6. Blijft gelijk
7. Blijft gelijk
8. Blijft gelijk
9. Blijft gelijk